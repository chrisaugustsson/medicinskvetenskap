---
---
Redovisning kmom02
=========================

Laravel ramver
-----------------------
Jag valde att kolla igenom dokumentationen för Laravel. Det är ett av dom mer populära ramverken där ute och något jag har tänkt sätta mig in i mer.
Ramverket påminner något om hur ExpressJS fungerar med middlewares. Kort förklarat - en request kommer in till applikationen och körs igenom en massa middlewares
som ströllsar på lite funktionalitet och tillbaka skickas en response. Ett smidigt sätt att kontrollera flödet i sin applikation.

Något som jag finner mycket intressant är att det finns en färdig modul för säkerhet. Det finns till exempel förberett för E-mail verifiering, där användaren som vill ansluta sig kan få ett mail skickat till sig för att bekräfta sin e-mail. Det finns hjälp klasser - eller "facade" som det kallas av laravel - som gör det enklare med hashing av lösenord. Att det finns saker som underlättar för att bygga en säker applikation ser jag som ett stor plus, då det är något jag själv är väldigt dålig på.

SOLID
-------------------------------
SOLID består av 5 stycken principer som tillsammans ger ett sätt att jobba på. SOLID beskriver saker som att en klass endast skall ha en anledning att ändras, eller ett ansvarsområde, samt en rad andra principer. Jag har själv försökt att implementera några av dess principer i detta kursmoment. För att man lättare skall kunna byta ut IP-stack mot någon annan tjänst, byggde jag ett interface som beskriver hur klassen för tjänsten skall fungera. Huvudklassen "Location" får IP-stack klassen injectad med konstruktorn och har en typhint enligt interfacet. På det viset är inte klasserna konkret kopplade, utan har en abstrakt koppling via interfacet. Vill man byta ut IP-stack mot en annan tjänst, skapar man en ny klass som uppfyller konkraktet i interfacet.

Att göra på det viset jag gjort, kan man med lite tolkning, säga att jag uppfyller "S" - som säger att en klass skall ha ett ansvarsområde - och "D" som säger att klasser inte skall vara beroende av varandra utan av abstrakta gränssnitt, som tex ett interface.

Varför MVC?
--------------------------------
Att jobba med en MVC arkitektur hjälper till att separera koden och få en tydlig avgränsning till vilka delar som gör vad. Med tydliga avgränsningar undviker du att få spagettikod, där koden är nestlad på sätt som gör den mycket svår att underhålla. Det gör det också möjligt för flera utvecklare att jobba på samma applikation, på olika områden. Med hjälp av interface kan man i förväg bestämma hur klasser skall se ut, och man vet vilken typ av data man kan förväntas jobba med. Man skulle kunna mocka en klass för att börja bygga med frontend, samtidigt som någon annan jobbar på backend.

För att man skall ha en god ordning på sin kod, tror jag inte att just MVC är nyckeln till framgång, utan att man följer någon form av arkitektur, vilken den än må vara.
Att ha förbestämda regler gör att ens arbete blir mer konsekvent, och man vet vart man förväntar sig att hitta olika delar i koden. Jag har mycket begränsade erfarenheter av MVC tidigare, där det närmsta skulle vara ExpressJS, men än så länge gillar jag konceptet.



TIL
---------------------------------
Jag har aldrig riktigt förstått varför det är användbart att använda interface. Jag har alltid sett som ett onödigt steg man enkelt kan hoppa över. Det blir dock väldigt tydligt varför det är ett bra verktyg när man vill ha en mer abstrakt koppling mellan klasser, som jag gjorde i detta kursmomentet. Att ha ett interface gör att jag vet med säkerhet att jag kommer kunna använda en klass på ett visst sätt, oavsett vad som händer under huven på den klassen.