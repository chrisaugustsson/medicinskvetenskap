---
---
Redovisning kmom01
=========================

Ignorance is bliss
-----------------------
Efter att ha läst igenom ”PHP the right way” inser jag hur mycket det är jag har kvar att lära mig. Det är förvisso vanligt att, ju mer man lär sig, förstår man hur lite man kan. Men det är också en hel del jag har lärt mig! Grundstrukturen i en app med bra arkitektur har jag fått bra koll på, tack vare Anax skulle jag säga. Även om jag hatar att jobba i det ramverket stundtals, tvingar den mig att tänka bredare och strukturera koden på ett bra vis. Många av dom delarna som nämns i PHP the right way används med Anax. Template filer för vyer, interaktion med databaser, dependency injection för att nämna några, och även om jag inte visste allt som står skrivet i artikeln, förstår jag ändå och kan ta det till mig.

Förbättringsmöjligheter
---------------------------------------------
Man ska inte bara se det negativt att det finns mycket kvar att lära. Snarare tvärtom. Hur kul hade det varit om man redan visste allt? Kanske hade vart rätt ok förvisso...

Det jag känner att jag verkligen behöver utvecklas kring är säkerhet. Undvika SQL injection, cross site scripting, hur man sparar lösenord i databaser. Det finns väldigt mycket kring ämnet säkerhet och kanske lätt att vara lite naiv när man utvecklar. Ibland kan man glömma av att det man sysslar med just nu kanske inte innehåller någon känslig information, men användaren kanske har samma lösenord på flera platser? Helt plötsligt är din app en säkerhetsrisk för en massa andra! För att nämna ett exempel.

Testdriven utveckling är också något jag skulle vilja bli bättre på. Att ha solida tester kan vara väldigt användbart, men att skriva testbar kod är inte helt enkelt. Jag försökte utgå från den principen i OOPHP, men jag kände mig alltför vilsen och fick lägga ner det.

Ramverk
--------------------------------------
En sak som jag ändå tror att jag är trygg i men skulle vilja testa mina vingar är ramverk. Jag har vridit och vänt på det mesta i Anax, men skulle vilja testa något annat för att se hur väl mina kunskaper bär. Men så kommer den eviga frågan, vilket ska man välja? Googlar du ”PHP Framework 2018” sjunger det relativt unisont över hela webben. Laravel är det ramverket som de flesta använder. Beroende på vem som har gjort undersökningen visar det att någonstans mellan 20-40% av alla ramverk där ute är Laravel. Detta beror såklart på en rad olika anledningar, varar ett förmodligen hänger ihop med den välutvecklade dokumentationen.

En annan spännande tank som tas upp av Michael Cullum under PHP UK Conference 2017, är att de allra flesta faktiskt inte alls använder ramverk, utan delar ramverken. Man plockar helt enkelt vissa moduler från flera olika ramverk för att sätta ihop sin applikation. Detta är något jag sett när jag använt olika JavaScript ramverk, framför allt React. Nu är förvisso React inget ramverk, utan ett bibliotek, men det blir väldigt uppenbart när man använder just React. Ofta behöver du en hel uppsjö med olika bibliotek och moduler för att få ihop en bra applikation. Listan av depencies växer väldigt fort. Personligen är detta något jag vill gå ifrån då jag anser att det är mer logiskt att ha så lite dependencies som möjligt. Mindre dependencies, mindre som kan gå fel tänker jag.

Community
----------------------------------
En annan anledning som ofta nämns varför Laravel är ett av de mest populära ramverken är dess community. Ett aktivt community bidrar till en bred kunskapsbas samt god support. Det hjälper även till att driva fram standarder eller best practice. Men om man inte lyssnar på communityt kan de snabbt vända till ett giftigt klimat där man istället möts av negativitet som i sin tur kan splittra hela communityt i mindre grupper. Detta kan göra det svårt för nya människor att komma in, vilket ultimat kan leda till att de istället letar sig vidare till en annan teknik.

Hur gick detta kursmoment?
-------------------------------
Att komma igång med Me-sidan tog lite längre tid än jag hade tänkt mig. Jag försöker implementera ett CSS-ramverk vid namnet Bulma i princip allt jag gör. Dels för att jag försöker lära mig att behärska det och dels för att det är väldigt smidigt att få till bra style väldigt fort. Men Bulma kräver att man har en viss struktur på sin HTML, och Anax följer en annan struktur… Detta har lett till att jag har fått konfigurera väldigt mycket i ursprungskoden. Såhär i efterhand hade det nog varit enklare att börja med ett mer blankt papper och bara ha skalet av Anax.

När jag väl fått ihop min Me-sida som jag ville ha den, var det inga större konstigheter att få ihop IP-adress validatorn. Jag delade upp min kod i två controller klasser. En för REST-API delen och en för den ”vanliga”. För att sköta själva valideringen valde jag att skapa en klass just för det. Jag tjuvkikade lite längre fram i kursmomenten och vill minnas att jag såg en glimt av att man skulle vidare utveckla validatorn, och då är det lika bra att ha en egen klass som man kan fortsätta att jobba på.