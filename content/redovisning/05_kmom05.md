---
---
Redovisning kmom05
=========================

CI med Travis och Scrutinizer
----------------------------
Jag valde att använda Travis och Scrutinizer till min CI-kedja. Det var verkligen inga som helst problem. Loggade in med mitt GitHub konto, valde ut vilket repo som jag ville använda, sen började den tuffa på mer eller mindre helt av sig självt. En del inställningar så klart i .yml filen, men oerhört enkelt att komma igång. Detta var sant både för Scrutinizer och Travis.

Scrutinizer uppskattade jag väldigt mycket då man få bra data på hur koden mår. Dessutom får man bra feedback när man faktiskt rättat till saker i sin kod, och man ser att man har fixat x-antal buggar. Ger en riktigt härlig känsla!

Ändringar i koden
--------------------
Under tiden som man implementerar dessa CI-tjänster körs test suiten ganska många gånger. I min test suit använde jag API-et som avnänds i tjänsten, vilket gjorde att antalet API anrop som får göras mot tjänsten, tog slut väldigt fort och då står hela appen still. Inget fungerar utan Dark sky. Det var alltså dags att mocka min `Curl` klass och inte använda live-API:et.

Det var en del jobb med att lyckas med detta. Eftersom jag inte kunde göra fler anrop till DarkSky kunde jag inte se hur svaret såg ut, så jag fick försöka göra någon slags reverse-engineering.

Att jag mockade min Curl klass gjorde att jag inte hade någon kod-täckning på just den klassen. De övriga klasser lyckades jag få 100% på. Förutom om man kollar på Scrutinizer... I en utav metoderna i min vädertjänst-klass, översätter jag ikonerna från DarkSky så att namnen skall passa FontAwsome. Det är i princip en lång Switch-case sats som retunerar ett annat namn beroende på vilken ikon som används. Tydligen finns det en känd bugg i Xdebugg där raden `case någotCase:` inte tas med i kodtäckningen. Raden med `return` täcks, men alltså inte raden ovanför. Detta gäller inte PHPUnit, vilket innebär att om jag kolla i min kodtäckning har jaag 100%, men inte från Scrutinizer. Denna metoden drar också ner kodkvaliten något, då kodkomplexiteten är för hög.

Hur gör Laravel?
-----------------------
Jag försökte hitta något om hur Laravel implementerar CI-tjänster, men kunde inte hitta något vettigt. Det närmsta jag kunde hitta är en badge i ReadMe filen som kommer ifrån Travis. Jag hittar inget alls om vilken kodtäckning som finns.
