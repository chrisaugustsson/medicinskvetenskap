---
---
Redovisning kmom03
=========================

Dependency Injection vs Service locator
-----------------------------------------
Skillnaden mellan de båda uttrycken är inte helt självklara, och jag har inte fullt förstått var skillnaden går. Om jag skulle beskriva skillnaden så gott jag kan skulle de vara att med ett DI Pattern skapar inte klasserna sitt eget beroende, medans service locator gör, fast beroendena ligger i service locatorn. Om det är ända skillnaden, så används Service locator som pattern många gånger i Anax. Många gånger skickas hela `$di` in i en ny klass och därefter hämtar klassen de beroenden den behöver från `$di`. Detta gör att beroenden som klasser har, inte är tydliga från utsidan, utan man måste in i klassens källkod för att se vad den faktiskt behöver.

I min jakt på bättre förståelse för de bägge design patterns, har jag kollat diverse foruminlägg på stackoverflow, wikipedia artiklar, olika youtubeklipp, men i ett specefikt klipp förklarades just DI något intressant. I grund och botten betyder dependency injection, att man "injectar" ett dependeecy, eller beroende, in i en klass istället för att låta klassen skapa den själv. Om en klass har många beroenden måste man först skapa dessa utanför klassen, och sen skicka med dom som argument i antingen konstruktorn eller i en set-metod. Men om den klassen man ska skicka in också har beroenden, måste du först skapa dessa beroendena och skicka med i klassens konstruktor, som sen ska skickas vidare till en annan klass kontruktor... Detta växer snabbt och blir snart ohållbart. Något jag förövrigt märkt själv när jag har exprimenterat med att modularisera min kod bättre, och vara noga med att inte ha hårda kopplingar. Det är av denna anledning man använder sig av en Dependency Inejection Container, som ska se till att alla beroendena blir skapade och inskickade på rätt sätt, helt automagiskt. Det är här det slår knut i huvudet på mig. För i Anax händer inte detta automagiskt? I config filen för `$di` får man skapa klassen man vill skall finnas i `$di` och dessutom skapa de beroende denna klassen behöver. Förvisson gör du bara detta en gång. Efter det laddas klasserna in och är redo att användas, för att sedan, när man väl ska använda klassen, tar `$di` hand om detta. Såkallad lazy loading. Kanske är det just detta som menas i videon?

Kollar man på Laravel, fungerar det liknande. Det finns en Service Container som har alla tjänster som man vill att appen skall skapa åt en, och istället för en config fil finns det en metod `bind`, som binder klassen till Service Containern. Dessa metoder lägger man sedan i något som kallas för service provider. Jag är inte helt hundra på om man måste skapa alla beroenden en klass behöver i bind funktionen, eller om det räcker att typhinta interface och serivce containern skapar dessa beroenden när den måste.

För att summera det hela:
Jag är smått förvirrad, men jag tror jag förstår.

Hur löste jag uppgiften?
-----------------------------------
Det första jag gjorde var att lyfta ut Curl från min IpStack klass om jag hade, och skapa en egen klass bara för Curl. Den fick även lov att hantera cachingen något annorlunda mot som jag gjort tidigare, och tar bort alla specialtecken från urlen som används vid Curlandet, och använder den som nyckel till datan. Om nyckeln finns bland de cachade filerna, plockas den data istället för att skicka en ny request till APIt. På detta viset så vet inte klienten om den fått cachad data, eller riktigt data. Men behöver den veta det? Jag tycker inte det.

I förra kursmoment valde jag att skapa ett interface som jag kallade `locationproviderinterface` som `Ipstack` klassen implementerade. Detta såg till att klient-klassen alltid får samma data oavsett vilket API som används, och det blir lätt att byta ut Ipstack. Men till väder-appen valde jag att inte göra på samma sätt, utan använder `DarkSky` klassen rätt i controller klassen. Kommer helt ärligt inte ihåg varför jag valde att göra så, jag litar på att jag hade en bra anledning.

Jag valde att implementera `Curl` in i `$di` då den används på rätt många ställen. Sparade i alla fall en rad kod på att göra så. Jag hade funderingar på att lägga till `Ipstack` och `DarkSky` också, men det fanns lite dåligt med tid till detta.


TIL
-----------------------------------
Börjar närma mig en bättre förståelse gällande DI och Service Locator. Jag ser ljust i tunneln, men jag vet inte om det är vetskapen jag ser eller X2000.

Kanske kan man säga att min TIL är att jag förstår att jag är förvirrad?